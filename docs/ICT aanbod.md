---
layout: page-with-side-nav
title: ICT aanbod Prefill eFormulierenservices
---
# ICT aanbod Prefill eFormulierenservices

## Afspraken met leveranciers
Leveranciers houden de actuele releaseplanning ten aanzien van deze standaard bij in de GEMMA Softwarecatalogus.

## Welke softwareproducten ondersteunen de standaard?
De standaard is in lijn met GEMMA en maakt gebruik van onderliggende standaarden RSGB 2.0 en StUF BG 3.10. In de [GEMMA Softwarecatalogus](https://www.softwarecatalogus.nl/pakketten/norm_version/Prefill%20eFormulieren%20services%201%252E0) vindt u een overzicht van alle softwareproducten van leveranciers die zijn gekoppeld aan de standaard Prefill eFormulierservices 1.0.

## Wanneer voldoet een softwareproduct aan deze standaard?
Om te kunnen sturen op kwalitatief goede inbouw van standaarden en het risico op interoperabiliteitsproblemen bij gemeenten preventief te verkleinen heeft VNG Realisatie voor de Zaak- en Documentservices een testset ontwikkeld. Een softwareproduct is compliant aan de Prefill eFormulierservices 1.0 indien de voorgeschreven testen uit de testset foutloos zijn uitgevoerd, de finale testrapportages uit het StUF Testplatform op internet geplaatst zijn en in de softwarecatalogus de link opgenomen is naar deze rapportages.

## Hoe weet u welke leveranciers het koppelvlak beschikbaar hebben?
De GEMMA Softwarecatalogus biedt u in twee simpele stappen een overzicht van softwareapplicaties die de standaard Prefill eFormulierservices 1.0 ondersteunen:

* Stap 1: Ga naar de GEMMA Softwarecatalogus, selecteer: ‘alle pakketten’.
* Stap 2: Kies in de linkerkolom onder de kop “standaarden” Prefill eFormulierservices. Het overzicht wordt gegenereerd met alle softwareproducten van de verschillende leveranciers waarbij wordt aangegeven of de standaard in gebruik of in ontwikkeling is.

Dit overzicht is ook te bereiken via deze directe link.

## Staat uw huidige softwareproduct niet in het overzicht?
Neem in dit geval contact op met de Softwareleverancier, of de Gebruikersvereniging om de GEMMA Softwarecatalogus te laten actualiseren of de standaard te laten inbouwen. De leverancier is er zelf verantwoordelijk voor het actueel houden van de GEMMA Softwarecatalogus.

## Hoe borg ik dat het koppelvlak ook daadwerkelijk wordt geleverd?
VNG-Realisatie heeft de [Handreiking leverings- en acceptatievoorwaarden ICT](documenten/130131_Leverings_en_acceptatievoorwaarden_versie_2_Definitief.pdf) opgesteld. Dit document biedt u een set van artikelen die u geheel of gedeeltelijk kunt inweven in eigen inkoop- en acceptatievoorwaarden ICT. Hiermee borgt u dat in de uitvraag expliciet wordt gevraagd om het leveren van de standaard en het voldoen aan de compliancy.

Meer informatie hierover leest u op de pagina ICT-opdrachtgeverschap van Operatie NUP en VNG-Realisatie.